---
type: "Web"
authors: "[[Bartłomiej Polakowski]]"
url: "https://sektor3-0.pl/blog/zbuduj-aplikacje-w-google-ai-studio-za-darmo-i-bez-znajomosci-programowania/"
published: 2026-09-04
created: 2026-09-09
tags:
  - narzędzia-AI
  - vibe-coding
  - automatyzacja
---


![Otwórz narzędzia dostępności](https://sektor3-0.pl//wp-content/uploads/2023/06/visibility.svg)

Ułatwienia dostępu

- Skalowanie treści 100%
- Czcionka 100%
- Wysokość linii 100%
- Odstęp liter 100%

![google ai studio](https://sektor3-0.pl/wp-content/uploads/elementor/thumbs/google-ai-studio-rswm6ymetnct3tbeaqpktics8bprxo9m1v6a87ocja.jpg "google ai studio")

Google AI Studio to bezpłatne środowisko Google, w którym programujesz językiem naturalnym – po polsku. Opisujesz, co ma robić Twoje narzędzie, a w oknie obok powstaje działająca aplikacja: kalkulator, formularz, prosta strona internetowa. Efekt możesz od razu udostępnić współpracownikom jako link albo pobrać na dysk jako jeden plik. Dla organizacji pozarządowej, w której nikt nie programuje, to zmiana układu: pierwszy prototyp bierzesz na siebie i idziesz z nim dalej, zamiast czekać na wykonawcę i budżet. Dziś pokażemy to krok po kroku na przykładzie kalkulatora wpłat — narzędzia, które darczyńcy zobaczą na Waszej stronie i sprawdzą w nim, na co idą ich pieniądze.

Google AI Studio to bezpłatne środowisko Google, w którym programujesz językiem naturalnym – po polsku. Opisujesz, co ma robić Twoje narzędzie, a w oknie obok powstaje działająca aplikacja: kalkulator, formularz, prosta strona internetowa. Efekt możesz od razu udostępnić współpracownikom jako link albo pobrać na dysk jako jeden plik. Dla organizacji pozarządowej, w której nikt nie programuje, to zmiana układu: pierwszy prototyp bierzesz na siebie i idziesz z nim dalej, zamiast czekać na wykonawcę i budżet. Dziś pokażemy to krok po kroku na przykładzie kalkulatora wpłat — narzędzia, które darczyńcy zobaczą na Waszej stronie i sprawdzą w nim, na co idą ich pieniądze.

W poprzednim artykule [poznaliśmy ideę vibe codingu](https://sektor3-0.pl/blog/vibe-coding-programowanie-dla-wszystkich-jak-ngo-moga-tworzyc-wlasne-narzedzia-bez-znajomosci-kodu/) – podejścia, które pozwala liderom i aktywistom NGO tworzyć aplikacje za pomocą zwykłego, ludzkiego języka, bez pisania ani jednej linijki kodu. Pokazaliśmy, jak przy użyciu darmowych wersji popularnych chatbotów można zbudować prosty formularz rejestracyjny dla wolontariuszy czy kalkulator fundraisingowy.

Jeśli masz już za sobą pierwsze kroki w tym świecie, szybko mogłeś lub mogłaś zderzyć się z pewną barierą. Standardowe, darmowe wersje narzędzi takich jak ChatGPT czy Claude mają limity wiadomości. Po kilkunastu pytaniach, poprawkach i zmianach kolorów system potrafi wyświetlić komunikat: „Osiągnąłeś limit na tę godzinę”. Nie ma nic gorszego, dla rozkręconego procesu twórczego.

Na szczęście istnieje rozwiązanie, z którego na co dzień korzystają programiści, a które jest idealnie skrojone pod zaawansowany vibe coding: [Google AI Studio](https://aistudio.google.com/).

## Czym jest Google AI Studio i dlaczego to świetne rozwiązanie dla organizacji pozarządowych?

Google AI Studio to darmowe środowisko od Google, stworzone do testowania ich modeli sztucznej inteligencji z rodziny Gemini. Interfejs został maksymalnie uproszczony, a korzyści dla Twojej organizacji są duże:

1. **Olbrzymie limity za darmo:** W przeciwieństwie do komercyjnych chatbotów, Google AI Studio w darmowej wersji pozwala na bardzo intensywną pracę bez ciągłego blokowania dostępu. To doskonałe warunki do wielokrotnego poprawiania swojej aplikacji.
2. **Największa pamięć na rynku:** Model Gemini potrafi „pamiętać” i analizować gigantyczne ilości informacji naraz. Możesz wgrać do niego całą bazę wiedzy swojego NGO, kilkaset stron raportów finansowych lub ogromny, skomplikowany kod aplikacji, a system nie pogubi się w tym, co robicie.
3. **Multimodalność:** Do Google AI Studio możesz wgrać nie tylko tekst, ale też nagrania wideo z Waszych akcji, zdjęcia tablicy po burzy mózgów czy pliki PDF z projektami graficznymi, prosząc AI o przekształcenie ich w działający kod.

## Jak zacząć przygodę z Google AI Studio? Nowy interfejs krok po kroku

**Krok 1**: Zaloguj się do platformy Wejdź na stronę [aistudio.google.com](http://aistudio.google.com/) i zaloguj się swoim zwykłym kontem Google. Nie musisz podawać żadnych kart płatniczych. Po zalogowaniu powita Cię ekran wyboru narzędzi.

![](https://sektor3-0.pl/wp-content/uploads/2026/09/image-2.png.avif)

**Krok 2:** Uruchom kreator aplikacji, aby przejść do trybu tworzenia narzędzi:

1. Kliknij kafelek Code and Chat w sekcji Explore Google models.
2. Na liście, która się pojawi, wybierz najnowszy model (np. Gemini 3.5 Flash).
3. Kliknij przycisk Build apps with Gemini umieszczony pod listą po lewej stronie.
![](https://sektor3-0.pl/wp-content/uploads/2026/09/2-Zbuduj-aplikacje-w-Google-AI-Studio-1.gif)

**Krok 3**: Odkryj panel „Build your ideas” Zostaniesz przeniesiony do uproszczonego kreatora z dużym polem tekstowym na środku ekranu i napisem: „Describe an app and let Gemini do the rest”. To właśnie Twoje okno czatu, w którym bez żadnego programistycznego żargonu opisujesz, co chcesz stworzyć.

![](https://sektor3-0.pl/wp-content/uploads/2026/09/image-1.png.avif)

## Projekt krok po kroku: Interaktywny kalkulator „Na co idą moje pieniądze”

Przejdźmy przez cały proces twórczy na konkretnym przykładzie z poprzedniego artykułu. Stworzymy przejrzyste narzędzie na Waszą stronę internetową, które pokaże darczyńcom, jak dokładnie wykorzystujecie ich wsparcie.

1. Pisanie pierwszej wizji (Prompt) W duże okno na środku ekranu wpisujesz po polsku swoje wymagania. Zwróć uwagę, że od razu na samym początku zastrzegamy formę jednego pliku, by ułatwić sobie późniejsze uruchomienie:

> Stwórz dla mojego NGO aplikację webową w jednym pliku HTML (ze stylami CSS i logiką JavaScript wewnątrz). Projekt ma wykorzystywać czysty JavaScript (Vanilla JS) lub gotowy skrypt z CDN w jednym pliku HTML. Wszystkie style CSS i cała logika JS muszą znajdować się bezpośrednio wewnątrz pliku index.html, bez żadnych importów z plików.tsx czy.css.
> 
> Ma to być interaktywny kalkulator wpłat. Aplikacja powinna zawierać suwak oraz szybkie przyciski do wyboru kwoty (50 zł, 100 zł, 500 zł, 1000 zł). Poniżej ma pokazywać się animowany podział tej kwoty na 3 główne obszary działania naszej organizacji: Pomoc bezpośrednia (60%), Edukacja (30%) i Administracja (10%). Dodatkowo, pod wykresem dodaj sekcję „Twój realny wpływ”, która przeliczy wpisaną kwotę i wyświetli tekst, np.: „Dzięki Tobie sfinansujemy \[X\] ciepłych posiłków” (przyjmij, że 1 posiłek to 20 zł). Całość ma być nowoczesna, responsywna i budować zaufanie.

Klikasz Enter. Gemini rozpocznie pracę i po chwili wyświetli kilka prototypów. Możesz je przeglądać i wybrać ten, który najbardziej odpowiada Twoim potrzebom. Po prawej stronie zobaczysz przycisk Select this design – kliknij go, aby wybrać prototyp i przejść do pełnego panelu roboczego.

![](https://sektor3-0.pl/wp-content/uploads/2026/09/4-Zbuduj-aplikacje-w-Google-AI-Studio-1.gif)

2. Nanoszenie zmian i poprawek (Iteracja): Pierwsza wersja rzadko spełnia absolutnie wszystkie oczekiwania i jest to naturalny element pracy. W darmowym Google AI Studio nie musisz oszczędzać pytań. W dolnym polu tekstowym po lewej stronie możesz pisać kolejne polecenia np.:
- „Wszystko działa, ale paski postępu z procentowym podziałem kwot niech ładnie animują się (rozszerzają) przy każdej zmianie kwoty.”
- „Zmień kolory wykresu: pomoc bezpośrednia na zielony, edukacja na niebieski, administracja na szary.”
- „Dodaj na samym dole duży przycisk „Wesprzyj nas teraz”, który przekieruje na stronę szybkich płatności naszej organizacji.”

Gemini natychmiast naniesie poprawki w kodzie, a Ty od razu zobaczysz odświeżony efekt w oknie podglądu po prawej stronie.

![](https://sektor3-0.pl/wp-content/uploads/2026/09/image.png.avif)

3. Uruchamianie i błyskawiczne udostępnianie aplikacji: Kiedy kalkulator w oknie podglądu działa już idealnie, masz do wyboru dwie ścieżki, aby zacząć go używać i pokazać innym:

Ścieżka lokalna (Zapis pliku na komputerze):

- Na środkowym pasku (nad podglądem wizualnym aplikacji) przełącz widok z zakładki Preview na Code.
- W lewym panelu edytora otworzy się lista wygenerowanych plików. Kliknij plik o nazwie index.html i w trzy kropki po jego prawej stronie.
- Wybierz z listy Download.
- Plik zostanie pobrany bezpośrednio na Twój komputer. Wystarczy kliknąć go dwukrotnie – otworzy się on w dowolnej przeglądarce jako niezależne i interaktywne narzędzie.
![](https://sektor3-0.pl/wp-content/uploads/2026/09/6-Zbuduj-aplikacje-w-Google-AI-Studio-1.gif)

Plik z roboczym Kalkulatorem Darowizn NGO z naszego przykładu znajdziesz [**tutaj**](https://sektor3-0.pl/wp-content/uploads/2026/09/index.html).

Ścieżka chmurowa (Funkcja Publish): Jeśli chcesz natychmiast podzielić się gotowym kalkulatorem z całym zespołem lub zarządem bez przesyłania plików, nowy interfejs ma funkcję bezpośredniego udostępniania.

- Na górnym pasku narzędziowym po prawej stronie znajdziesz przycisk Publish.
- Po jego kliknięciu w prawym panelu kliknij Continue i wybierz adres, pod którym dostępna będzie aplikacja.
- Skopiuj ten adres i roześlij go w wiadomości – każdy, kto w niego kliknie, zobaczy i przetestuje Twój kalkulator bezpośrednio w swojej przeglądarce. Co najlepsze, funkcja ta oraz ruch generowany przez osoby wchodzące w link są w 100% darmowe. Nie płacisz za hosting ani za liczbę osób, które klikną adres.
![](https://sektor3-0.pl/wp-content/uploads/2026/09/7-Zbuduj-aplikacje-w-Google-AI-Studio-1.gif)

Roboczy Kalkulator Darowizny NGO widoczny na powyższym przykładzie możesz podglądnąć **[tutaj](https://kalkulator-wp-at-ngo-631266347535.europe-west2.run.app/)**.

## Co jeszcze możesz zbudować? Praktyczne pomysły dla NGO

Nie musisz ograniczać się do kalkulatorów. Wykorzystując ludzki język i Google AI Studio, możesz stworzyć dziesiątki mininarzędzi w pojedynczych plikach HTML, które ułatwią codzienną pracę Twojej organizacji oraz angażują odbiorców:

- Generator umów i pism (Automatyzacja biura): Narzędzie, w którym pracownik wpisuje w formularzu dane wolontariusza, datę oraz zakres obowiązków, a system jednym kliknięciem generuje gotowy do druku lub skopiowania tekst porozumienia wolontariackiego.
- Interaktywne quizy i testy wiedzy (edukacja): Prosta aplikacja na stronę WWW, która sprawdza wiedzę odbiorców na temat segregacji śmieci, praw człowieka czy pierwszej pomocy (w zależności od misji Waszego NGO) i na końcu wyświetla spersonalizowany wynik wraz z podsumowaniem.
- Wewnętrzny panel zgłoszeń (koordynacja projektów): Formularz dla koordynatorów regionalnych lub wolontariuszy, w którym raportują wykonane zadania, liczbę wydanych paczek czy przepracowane godziny. Aplikacja może od razu sumować te dane i prezentować je w formie czytelnych tabel.
- Ankiety z automatyczną analizą (fundraising): Formularz zwrotny dla darczyńców po zakończeniu akcji, który nie tylko zbiera oceny, ale lokalnie liczy średnią satysfakcję i pozwala wyciągać szybkie wnioski bez ręcznego przepisywania odpowiedzi do Excela.

## Wyzwania, czyli na co warto uważać?

Mimo ogromnej swobody, jaką daje Google AI Studio, pamiętaj o kluczowych zasadach:

1. Prywatność danych: Korzystając z darmowej wersji platformy, nie wklejaj w pole chatu realnych danych osobowych ani poufnych dokumentów finansowych. Na etapie projektowania zawsze używaj fikcyjnych danych. Dopiero gdy pobierzesz gotowy plik HTML na swój komputer, wpisywane w nim informacje będą w pełni bezpieczne, ponieważ aplikacja przetwarza je lokalnie na Twoim dysku i nie wysyła ich do sieci.
2. AI też się myli: Gemini może czasem wygenerować kod, do którego wkradnie się błąd i np. suwak przestanie przeliczać wartości. Nie musisz szukać przyczyny w kodzie – po prostu napisz w chacie: „Po ostatniej zmianie suwak przestanie działać, napraw to”.
3. Język angielski przy dużych projektach: Przy bardzo rozbudowanych aplikacjach Gemini może zacząć gubić się w polskiej gramatyce wewnątrz kodu. Jeśli napotkasz trudny problem, warto poprosić model: „Piszmy kod i komentarze po angielsku, ale wszystkie teksty widoczne dla użytkownika końcowego na ekranie pozostaw po polsku”.

## Google AI Studio. Twój ruch!

Vibe coding z wykorzystaniem Google AI Studio całkowicie eliminuje lęk przed limitami wiadomości i kosztami licencji. Nie potrzebujesz wielkich budżetów technologicznych ani agencji programistycznych, by samodzielnie budować pierwsze prototypy i rozwijać z pomocą technologii codzienne procesy w swoim NGO.

Wejdź dzisiaj na [aistudio.google.com](http://aistudio.google.com/), uruchom kreator i przekonaj się, jak technologia zaczyna bezpłatnie pracować dla Waszej misji.

**Czytaj także:**

- [Programowanie dla wszystkich – jak tworzyć narzędzia nie znając kodu](https://sektor3-0.pl/blog/vibe-coding-programowanie-dla-wszystkich-jak-ngo-moga-tworzyc-wlasne-narzedzia-bez-znajomosci-kodu/)
- [Jak działa Deep Research AI i jak może wspierać działania społeczne?](https://sektor3-0.pl/blog/deep-research-w-dzialaniach-spolecznych/)
- [Google NotebookLM – narzędzie AI do zarządzania wiedzą i edukacji w NGO.](https://sektor3-0.pl/blog/google-notebooklm-zarzadzania-wiedza-i-edukacji-w-ngo/)

Newsletter

Dołącz do grona ponad 10 000 zaangażowanych subskrybentów i dwa razy w miesiącu otrzymuj nieodpłatnie nową dawkę wiedzy, inspiracji oraz technologicznych recenzji i porad od ekspertów i ekspertek programu Sektor 3.0.